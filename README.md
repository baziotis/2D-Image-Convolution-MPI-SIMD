# 2D Image Convolution using MPI and AVX instructions
2D image convolution in C using MPI and AVX SIMD instructions.

A tutorial about SIMD in Greek.
## Σχετικά με το SIMD
SIMD = Single Instruction, Multiple Data <br/>
Αναφέρεται σε επεξεργαστές που μπορούν να προγραμματιστούν κάνοντας χρήση data-level
parallelism. Πρόκειται για την εκτέλεση μίας εντολής σε πολλαπλά δεδομένα, 
ταυτόχρονα-παράλληλα. Θα πρέπει να σημειωθεί ότι λόγω της προηγούμενης πρότασης, 
δεν είναι το ίδιο με το concurrency, στο οποίο αναφερόμαστε σε πιθανώς διαφορετικές
εντολές που εκτελούνται παράλληλα. <br/>
Πολύ συνοπτικά, η υλοποίηση τέτοιων δυνατοτήτων
γίνεται με vector registers στους επεξεργαστές, οι οποίοι είναι επέκταση των
scalar registers που έχουμε συνηθίσει. Οι scalar registers αποθηκεύουν μία τιμή
(word) τη φορά (γι' αυτό και λέγονται scalar). Αντίθετα, οι vector registers
μπορούν να αποθηκεύσουν πολλαπλά words, και έτσι η εντολή που εφαρμόζεται σε
ένα τέτοιο register, εκτελείται σε πολλαπλά δεδομένα. <br/>
Για παράδειγμα, αν ένας τυπικός scalar register αποθηκεύει έναν ακέραιο, τότε
μία εντολή not (δυαδικό συμπλήρωμα) σε έναν τέτοιο register θα επιδράσει σε έναν
ακέραιο όταν εκτελεστεί (σε αυτόν που έχει αποθηκευμένο ο register). Έτσι, έχουμε
το συμβατικό SISD = Single Instruction Single Data. Αν όμως εκτελεστεί σε έναν register
που μπορεί να αποθηκεύσει 8 words, τότε μία εντολή (Single Instruction) θα μπορεί
να εφαρμοστεί σε 8 "δεδομένα" (Multiple Data), παράλληλα, στον ίδιο αριθμό κύκλων που θα
εκτελούνταν η not σε έναν scalar register.

Σημείωση: Για το υπόλοιπο κείμενο, θεωρώ ότι 1 word = 4 bytes.

Όπως είναι προφανές, αν ένας επεξεργαστής μας παρέχει δυνατότητες SIMD, τότε πιθανώς έχουμε
τη δυνατότητα να βελτιστοποιήσουμε σημαντικά το πρόγραμμά μας.

## Μια εισαγωγή στον προγραμματισμό σε SIMD
Η χρήση του SIMD, επειδή είναι data-level parallelism, είναι μια μέθοδος βελτιστοποίησης
στην οποία θα πρέπει να αναλύσουμε (σχεδόν) μόνο τα δεδομένα. Η δομή των δεδομένων
θα μας κάνει δυνατή (ή αδύνατη) τη χρήση SIMD επεκτάσεων με τέτοιο τρόπο ώστε να
πετύχουμε κάποια σημαντική βελτίωση. Έτσι, θα πρέπει να αναλύσουμε τι χαρακτηριστικά
θα πρέπει να έχουν τα δεδομένα για να κάνουμε μια τέτοια βελτιστοποίηση.

Ας εξηγήσουμε πρώτα πως λειτουργεί διαισθητικά μια επεξεργασία με SIMD επεκτάσεις ώστε
να καταλάβουμε μετά τη δομή που θα πρέπει να έχουν τα δεδομένα για να μπορούν να περάσουν
από αυτή.
Το πρώτο κομμάτι περιλαμβάνει τη φόρτωση ενός μέρους των δεδομένων από κάποιο σημείο 
της μνήμης σε ένα
register, ώστε να μπορέσουμε μετά να τα επεξεργαστούμε μέσω αυτού. Για να γίνει αυτό, σε
επίπεδο εντολών assembly, χρειαζόμαστε κάποιο register και κάποια θέση μνήμης απ' την οποία
θα φορτώσουμε δεδομένα, όπως και σε scalar φορτώσεις. Μόνο που όπως και στις scalar
φορτώσεις, τα δεδομένα θα πρέπει να είναι _ισομοιρασμένα_ σε _συνεχόμενες_ θέσεις μνήμης (αυτό θα γίνει πιο εύκολα κατανοητό σε λίγο).
Το πόσα δεδομένα να φορτώσω εξαρτάται από το τι χωρητικότητα έχουν οι καταχωρητές (το οποίο εξαρτάται απ' τον επεξεργαστή).<br/>
Οπότε, αν θέλω
να φορτώσω 4 words στον register r11 από κάποια θέση μνήμης rsp - 8,
η εντολή θα είναι (ας πούμε) κάπως έτσι: ``` l4w r11, rsp - 8 ``` <br/>
Δηλαδή, τα 4 words θα πρέπει να είναι στα 16 _συνεχόμενα_ bytes που ξεκινούν απ' τη θέση rsp - 8. Επίσης, τα δεδομένα θα πρέπει
να είναι "ίδια" (ισομοιρασμένα), με την έννοια ότι σε μία εντολή φόρτωσης, ζητάω, 4/8/... words ή 4/8/... floats αλλά δε μπορώ π.χ. με μία εντολή να φορτώσω 2 floats, 1 char κι ένα double.<br/>
Σημείωση: Αυτή δεν είναι πραγματική εντολή, τη χρησιμοποιώ για ευκολία. <br/>

1) Άρα, το πρώτο χαρακτηριστικό που πρέπει να έχουν τα δεδομένα είναι ότι θα πρέπει
να μπορούν να διαμοιραστούν σε μικρά _ισόποσα_ κομμάτια τα οποία επίσης μπορούν να τοποθετηθούν με _συνεχόμενο_ τρόπο στη μνήμη.

Μετά, θα έχουμε κάποια εντολή η οποία επιδρά στα δεδομένα με κάποιο τρόπο. Για παράδειγμα,
θα προσθέσουμε τα δεδομένα 2 καταχωρητών. Για τις πράξεις και την αποθήκευση δεδομένων στους καταχωρητές υπάρχουν κάποια
conventions. Συγκεκριμένα, θεωρούμε ότι τα δεδομένα που φορτώνουμε αποθηκεύονται οριζόντια, το ένα "δίπλα" στο άλλο (όπως θα
σκεφτόμασταν ότι αποθηκεύονται σε θέσεις πίνακα). Για παράδειγμα, έστω ότι στη μνήμη, στη θέση μνήμης 0x8 ξεκινάνε 4 words, κάπως έτσι:
<br/>
`0x8:  1 ` <br/>
`0xc:  2 ` <br/>
`0x10: 3` <br/>
`0x14: 4` <br/>

και έστω ότι θέλω να τα φορτώσω στον r11 με μια εντολή κάπως έτσι: ``` l4w r11, 0xa ```.
Τότε, το conventions για το πως θα "δείχνει" ο καταχωρητής r11 (πως θα έχουν αποθηκευτεί τα δεδομένα σχηματικά) είναι κάπως έτσι: <br/>
**| 1 | 2 | 3 | 4** <br/>
Όπως είπαμε δηλαδή, το ένα δίπλα στο άλλο συνεχόμενα. <br/>
Επίσης, το άλλο convention είναι ότι σκεφτόμαστε τις πράξεις σε κάποιο καταχωρητή να γίνονται σαν να εφαρμόζουμε την εκάστοτε
πράξη σε κάθε θέση (δεδομένο) του καταχωρητή ξεχωριστά. Για παράδειγμα, η ``` not r11 ```
θα άφηνε τον καταχωρητή με την 1h θέση να είναι το αντίστοιχο του ``` not 1 ```, τη 2η το ``` not 2 ``` κλπ.<br/>
Το 3ο convention είναι ότι σκεφτόμαστε τις πράξεις μεταξύ (2) καταχωρητών να γίνονται "κάθετα", στις αντίστοιχες θέσεις μνήμης των 2 καταχωρητών. Για παράδειγμα έστω ότι ο r1 έχει τα εξής:
<br/>
**| 1 | 2 | 3 | 4** <br/>
και ο r2 τα εξής:
<br/>
**| 5 | 6 | 7 | 8** <br/>
Τότε, μία εντολή πρόσθεσης, π.χ. ``` add r3, r1, r2 ``` θα άφηνε στην κάθε θέση του r3 το αποτέλεσμα της πράξης στα δεδομένα των
αντίστοιχων θέσεων των αρχικών καταχωρητών, δηλαδή:
<br/>
**| 1 + 5 | 2 + 6 | 3 + 7 | 4 + 8** <br/>

Μετά, η συμμετρική διαδικασία της φόρτωσης είναι αυτή της επανατοποθέτησης των δεδομένων
στη μνήμη, κάτι που σχεδόν πάντα, αν μπορούμε να τα χουμε δομήσει ώστε να μπορούμε να τα
φορτώσουμε, τότε μπορούμε και να τα αποθηκεύσουμε εύκολα. Αλλά αυτό δεν είναι απαραίτητο. <br/>
Η επανατοποθέτηση, όπως θα περίμενε κανείς, γίνεται με παρόμοιο τρόπο. Αποθηκεύουμε συνεχόμενα τα δεδομένα ενός καταχωρητή, το ένα
δίπλα στο άλλο σε διαδοχικές θέσεις μνήμης.

2) Ένα δεύτερο χαρακτηριστικό που είναι κάπως εμφανές από την ίδια την περιγραφή του SIMD είναι ότι τα δεδομένα θα πρέπει να είναι ίδιου τύπου και οι πράξεις που θέλουμε να κάνουμε σ αυτά να είναι ίδιου τύπου. <br/>

Π.χ. αν έχουμε δομήσει τα δεδομένα
σαν συνεχόμενους ακέραιους, αλλά θέλουμε ανά τετράδες να κάνουμε διαφορετική πράξη
στον καθένα απ' τους 4 ακεραίους, τότε αυτή η δομή δεν ενδείκνυται για SIMD. Μια πιθανή
αλλαγή θα είναι να αναδιατάξουμε τους ακεραίους ώστε οι ακέραιοι στους οποίους θέλουμε
να κάνουμε την 1η πράξη να πάνε συνεχόμενα μαζί, στη συνέχεια να ακολουθούν αυτοί
στους οποίους θέλουμε να κάνουμε την 2η πράξη κ.ο.κ.
Με την ίδια λογική, αν έχουμε 4-άδες words συνεχόμενα στη μνήμη τα οποία θέλουμε να επεξεργαστούμε αλλά θέλουμε ανά 4-άδα, το 1ο και 3ο word να το χειριστούμε σαν ακέραιο και το 2ο και 4ο σαν float, τότε πάλι αυτή η δομή δεν ενδείκνυται για SIMD και η λύση είναι
παρόμοια με αυτή στο προηγούμενο πρόβλημα.

Σαν παράδειγμα, ένα πρόβλημα στο οποίο η ενσωμάτωση SIMD εντολών είναι εύκολη είναι αυτή
της πρόσθεσης Ν και Ν ακεραίων. Αν υποθέσουμε ότι έχουμε καταχωρητές των 4 words και ένας
ακέραιος είναι 1 word, τότε θα χρειαστούμε Ν / 4 vector πράξεις στην περίπτωση που Ν % 4 == 0.
Αν αυτό δεν ισχύει, θα χρειαστούμε επίσης Ν % 4 scalar πράξεις. Η δόμηση των δεδομένων
είναι πολύ απλή. Απλά βάζουμε τους Ν και Ν ακεραίους σε συνεχόμενες θέσεις μνήμης, τους
φορτώνουμε σε 4-άδες, προσθέτουμε (με μία εντολή) τις αντίστοιχες θέσεις των καταχωρητών
και τους επανατοποθετούμε.
Όπως καταλαβαίνουμε, σε σύγκριση με τις Ν scalar πράξεις, αυτό είναι μια πολύ μεγάλη βελτίωση.

## SIMD στη Συνέλιξη Εικόνας

Οπότε, πάμε στην δισδιάστατη συνέλιξη εικόνας. Αρχικά, ας ασχοληθούμε μόνο με τις greyscale φωτογραφίες και ας ορίσουμε τη συνέλιξη μίας διάστασης επειδή είναι πιο απλή. Η μονοδιάστατη συνέλιξη χρειάζεται 3 (συνεχόμενες στη μνήμη) source αριθμητικές τιμές και 3 αριθμητικές τιμές φίλτρου (όπως αντίστοιχα η δισδιάστατη χρειάζεται 3 * 3 source και 3 * 3 τιμές φίλτρου).
Έτσι, αν έχουμε s1, s2, s3 source και k1, k2, k3 τιμές φίλτρου, το αποτέλεσμα
dest της συνέλιξης θα είναι:
``` res = k1 * s1 + k2 * s2 + k3 * s3 ``` <br/>
όπου αυτό είναι η συνέλιξη για το στοιχείο s2, δηλαδή είναι μια συνέλιξη με τα 2 γειτονικά στοιχεία (δεξιά και αριστερά).

Σαν αρχική προσέγγιση, ας υποθέσουμε ότι έχουμε registers των 3 word (αυτό δεν υφίσταται
σε κάποια πραγματική υλοποίηση. Παρέχονται μόνο δυνάμεις του 2).

Σε αυτή την περίπτωση θα κάναμε εύκολα το κομμάτι του πολλαπλασιασμού. Θα φορτώναμε
σε έναν register τις τιμές του φίλτρου και στη συνέχεια θα φορτώναμε τριάδες source
στοιχείων. Πιο σχηματικά, ας υποθέσουμε ότι η μνήμη έχει source στοιχεία κάπως έτσι:
s0 s1 s2 s3 s4 s5 ...

Όπως αναφέρθηκε, φορτώνουμε αρχικά (1 φορά μόνο) τις τιμές του φίλτρου σε έναν καταχωρητή΄(ξεκινώντας την αρίθμηση απ' το 0): <br/>
**k0 | k1 | k2**

και μετά φορτώνουμε 3 άδες source σε καταχωρητές. Π.χ. ξεκινώντας για τον υπολογισμό του
s1, φορτώνουμε: <br/>
**s0 | s1 | s2**

Τώρα, φαίνεται ότι μπορούμε να κάνουμε ταυτόχρονα 3 πολλαπλασιασμούς (κάθετα) και ο dest register
θα έχει: <br/>
**k0 * s0 | k1 * s1 | k2 * s2**

Φαίνεται ότι κάτι γλυτώσαμε και αν είχαμε ένα τρόπο να προσθέσουμε τα στοιχεία του
καταχωρητή, τότε θα είχαμε ένα res. Όμως, υπάρχουν κάποια προβλήματα με αυτή την
υλοποίηση. Συγκεκριμένα, η βελτίωση που θα πάρουμε είναι πολύ μικρή εως τίποτα. Αυτό
γιατί αρχικά οι 3 αντί του 1ος πολλαπλασιασμού δεν είναι μεγάλη βελτίωση και κατά 2ον η οριζόντια
πρόσθεση (πρόσθεση στοιχείων ενός καταχωρητή), εκτός από δυσνόητη είναι και χρονοβόρα.
Οπότε, θα ήθελα να αναλύσω αυτή την υλοποίηση ως ένα παράδειγμα "λάθους" (ή τουλάχιστον όχι
βέλτιστης) χρήσης του SIMD. Μερικά red-flags που κατά κανόνα στο SIMD σημαίνουν
ότι κάτι δεν έχουμε κάνει με τον καλύτερο δυνατό τρόπο είναι τα εξής:

1) Έχουμε μοντελοποιήσει το πρόβλημα με οριζόντιες πράξεις κι όχι με κάθετες. Γενικά, όπως
καταλαβαίνουμε από την λειτουργία του SIMD, οι "κάθετες" πράξεις _μεταξύ_ καταχωρητών είναι πολύ
καλύτερες από τις οριζόντιες πράξεις σε _ένα_ καταχωρητή. Αυτό γιατί το σύστημα SIMD
έχει φτιαχτεί έτσι. Οπότε, ο πολλαπλασιασμός φαίνεται σωστός αλλά οι προσθέσεις όχι.

2) Δεν γίνονται όλες οι πράξεις παράλληλα. Ιδανικά, αν και δεν είναι πάντα εφικτό, θα
θέλαμε όλες οι πράξεις να γίνονται παράλληλα κι όχι μόνο ο πολλαπλασιασμός.

3) Όταν κάνουμε store, κάνουμε 1 res (για ένα στοιχείο). Σχεδόν πάντα αυτό σημαίνει κακή μοντελοποίηση.
Ιδανικά, θέλουμε μαζικά loads και μαζικά stores (και μάλιστα με κάποια σχέση αναλογίας).

Οπότε, πως λύνουμε αυτά τα προβλήματα; Απ' όσο γνωρίζω δεν υπάρχει συγκεκριμένη
μεθοδολογία αλλά κατά κανόνα, αν προσπαθήσουμε να λύσουμε το 1ο (ή/και το 2ο), τα υπόλοιπα λύνονται αυτόματα.

Ένας τρόπος να σκεφτόμαστε σε αυτό είναι ο εξής: Σίγουρα θα πρέπει να γίνει η πράξη π.χ.
k0 * s0, δηλαδή της πρώτης θέσης, οπότε ας προσπαθήσουμε με κάποιο τρόπο να βάλουμε στην ίδια θέση σε έναν άλλο καταχωρητή αυτό με το οποίο πρέπει να προστεθεί αυτή η τιμή. Αυτό
γίνεται με την εξής λογική. Από τη στιγμή που θα έχουμε single instruction, οι
πολλαπλασιασμοί θα πρέπει να γίνουν σε ένα βήμα κι οι προσθέσεις σε ένα άλλο. Αυτό δεν
είναι θέμα επιλογής, είναι μέρους της λειτουργίας του SIMD. Εφαρμόζουμε _μία_ εντολή τη φορά. Η σειρά βέβαια δεν έχει πάντα σημασία. <br/> Οπότε, αφού έχουμε βρει έναν τρόπο
να κάνουμε μαζικά τους πολλαπλασιασμούς, ας προσπαθήσουμε να κάνουμε και μαζικά προσθέσεις.<br/>
Επειδή αυτό πιθανόν να είναι δύσκολο να το σκεφτούμε απ' την αρχή, προσπαθούμε να κάνουμε
παράλληλα την πρόσθεση σε μία θέση. Λόγω της συμμετρικότητας που επιβάλλει το SIMD,
αυτό συνήθως μας κάνει εύκολο να το εφαρμόσουμε για όλες τις θέσεις.

Για παράδειγμα εδώ, πέρα απ' τον καταχωρητή πιο πάνω, θα θέλα σε ένα δεύτερο καταχωρητή να έχουμε στην 1η θέση το k1 * s1 (οι υπόλοιπες θέσεις για τώρα δε μας ενδιαφέρουν): <br/>
![Register state 1](./text_images/pic1.png)

Αυτό δεν είναι δύσκολο να το κάνουμε προφανώς και επίσης δε θα φέρει βελτίωση. Αλλά τώρα
αρχίζει να γίνεται ενδιαφέρον αν το δούμε σχηματικά. Αρχικά, ένα πρώτο πράγμα που μπορούμε
να παρατηρήσουμε είναι ότι αφού το k1 * s1 θα είναι από "κάτω" τότε είναι άχρηστο να το
'χουμε δίπλα. Αφού σκεφτόμαστε μόνο για το s1 τώρα (δηλαδή σκεφτόμαστε να βγάλουμε ένα
res προς το παρών αλλά κάθετα), το k1 * s1 θα χρησιμοποιηθεί μία φορά, κι αποφασίσαμε να είναι
κάτω. Με την ίδια λογική το k2 * s2 θα είναι σε 3ο καταχωρητή, οπότε είναι κι αυτό άχρηστο όταν είναι _και_ δίπλα: <br/>
![Register state 2](./text_images/pic2.png)

Οπότε τώρα, χωρίς να σκεφτούμε πολύ, είναι προφανές ότι κάτι άλλο πρέπει να μπει
στις θέσεις 2 και 3. Αν θυμηθούμε ότι προσπαθούμε να κάνουμε κάθετη την πρόσθεση
(ο πολλαπλασιασμός έχει γίνει ήδη) και παρατηρήσουμε το σχήμα, θα δούμε ότι οι 3
πρώτες θέσεις, με 2 κάθετες προσθέσεις θα μας δώσουν το dest για το s1 (αυτό στοχεύαμε
άλλωστε). Άρα, αν οι 2ες θέσεις μας δίναν το s2 και οι 3ες το s3, αυτό θα ήταν μια πολύ καλή (και αν το σκεφτούμε λίγο η βέλτιστη) δομή. Και πολύ απλά, αντιγράφωντας τις πρώτες
θέσεις για τα επόμενα s (s1, s2, s3 και s2, s3, s4) <br/>
![Register state 3](./text_images/pic3.png)

Εδώ είναι σημαντικό να παρατηρήσουμε ότι δεν σκεφτήκαμε τίποτα πολύπλοκο και παρ' όλα αυτά
φτάσαμε σε μια βέλτιστη δομή, απλά ακολουθώντας τις πρώτες θέσεις και τη λογική του SIMD.
Τώρα φυσικά, δεν σημαίνει ότι αυτή η δομή θα είναι και εφικτή να υλοποιηθεί, αλλά και πάλι θα απλοποιήσουμε
το πρόβλημα για να το ελέγξουμε, δηλαδή: ας ξεκινήσουμε με το να φτιάξουμε τον πρώτο καταχωρητή.
Αυτό είναι πολύ εύκολο προφανώς, το 'χουμε κάνει πιο πάνω, με τους 2 καταχωρητές. Απλά
τώρα, ο καταχωρητής που είχε τις τιμές του φίλτρου, αντί να έχει τις k0, k1, k2, θα έχει
μόνο την k0.
Αντίστοιχα, φτιάχνουμε και τους άλλους 2.

Οπότε τελικά χρειαζόμαστε:
3 καταχωρητές που ο καθένας θα 'χει σε κάθε μία απ' τις 3 θέσεις μία τιμή φίλτρου,
3 καταχωρητές που θα έχουν τις τιμές s0, s1, s2 - s1, s2, s3 - s2, s3, s4

και σε πράξεις, 3 πολλαπλασιασμούς και 2 προσθέσεις, όσες δηλαδή χρειαζόμαστε για ένα
dest, αλλά εδώ θα παράγουμε 3! Αυτό είναι πολύ σημαντικό γιατί έχουμε την βέλτιστη δομή.
Αυτό το ξέρουμε γιατί με καταχωρητές των Ν θέσεων μπορούμε στην καλύτερη περίπτωση
με τον αριθμό των πράξεων που χρειαζόμαστε για ένα res, να παράξουμε Ν (δεν έχω απόδειξη
για αυτό αλλά διαισθητικά είναι προφανές).

Και έτσι, έχουμε την μονοδιάστατη συνέλιξη.

--- Δισδιάστατη Συνέλιξη ---

Προχορώντας στην δισδιάστατη συνέλιξη, αν έχουμε καταλάβει λίγο τη λογική του SIMD, είναι
αμέσως αντιληπτό ότι έχουμε ένα σημαντικό πρόβλημα. Η 9-αδα των γειτονικών source
δεν είναι σε συνεχόμενες θέσεις μνήμης! Τώρα, μάλλον υπάρχουν καλύτερες λύσεις από αυτή
που θα προτείνω αλλά είναι η πιο εύκολη νομίζω. Συγκεκριμένα, μπορούμε εύκολα
να λύσουμε το πρόβλημα χρησιμοποιώντας την μονοδιάστατη συνέλιξη.

Έστω ότι έχουμε ένα δισδιάστατο πίνακα στοιχείων και στα οποία θέλουμε να κάνουμε δισδιάστατη συνέλιξη, αριθμημένα ως εξής: <br/>
![2d memory layout](./text_images/memory_layout1.png)

Έστω ότι θέλουμε να υπολογίσουμε τα στοιχεία της μεσαίας γραμμής. Αν κάνουμε μονοδιάστατη συνέλιξη στα στοιχεία της 1ης γραμμής χρησιμοποιώντας τα 3 πρώτα στοιχεία του φίλτρου, έχουμε
το "πάνω" μέρος της δισδιάστατης συνέλιξης. Αντίστοιχα, στη μεσαία με τα επόμενα τρία
στοιχεία του φίλτρου έχουμε τη "μεσαία" και στην 3η, την "κάτω". Κι' αυτό ισχύει για κάθε γραμμή.



Οπότε, με 2 κάθετες προσθέσεις, έχουμε σε κάθε θέση ένα dest στοιχείο.


--- Δισδιάστατη Συνέλιξη σε Πολύκάναλες εικόνες ---

Φαίνεται ότι μπορούμε να εφαρμόσουμε εύκολα τα από πάνω για εικόνες grayscale. Τα source
στοιχεία είναι ακέραιοι που συμβολίζουν τα pixel και όλα δουλεύουν ακριβώς όπως πάνω.
Γενικά αυτό ισχύει για μονκάναλες εικόνες.

Το πρόβλημα είναι ότι δε δουλεύει για πολυκάναλες εικόνες. Ας σκεφτούμε ότι μια 2-κάναλη
3x3 εικόνα θα είναι κάπως έτσι:
<br/>
![2d memory layout multichannel](./text_images/memory_layout2.png)

όπου Α και Β τα 2 κανάλια.

Αυτό όπως καταλαβαίνουμε είναι πρόβλημα γιατί τα δεδομένα δεν βρίσκονται σε συνεχόμενες
θέσεις μνήμης όπως αναφέραμε πιο πάνω. Η λύση σε αυτό το πρόβλημα είναι πολύ απλή
και πολύ διαδεδομένη, δηλαδή απλά αναδιατάζουμε τα χρώματα χωρίζοντας τα κανάλια, κάνουμε
τις πράξεις και μετά τα αναδιατάζουμε για να την αποθηκεύσουμε. Δηλαδή θα είναι κάπως έτσι: <br/>
![2d memory layout multichannel restructured](./text_images/memory_layout2.png)

## To AVX σύνολο επεκτάσεων (εντολές και καταχωρητές)
Τέλος, περνάμε στο τεχνικό (και βαρετό :P) κομμάτι της υλοποίησης, δηλαδή θα πρέπει να αναφέρω ποιες τεχνολογίες
μπορούν να χρησιμοποιηθούν για να υλοποιήσουμε SIMD. Για μπορέσει να γίνει λοιπόν αυτό, ο επεξεργαστής του μηχανήματος
θα πρέπει να διαθέτει δυνατότητες SIMD, το οποίο γίνεται μέσω ενός συνόλου επεκτάσεων που υποστηρίζει κάθε αρχιτεκτονική επεξεργαστή.
Για τις αρχιτεκτονικές x86 που υποστηρίζουν SIMD, υπάρχουν διάφορες επεκτάσεις. Παλιά ήταν το [SSE](https://en.wikipedia.org/wiki/Streaming_SIMD_Extensions), τώρα είναι το [AVX](https://en.wikipedia.org/wiki/Advanced_Vector_Extensions) και το [AVX512](https://en.wikipedia.org/wiki/AVX-512). Για τις ARM υπάρχει το [Neon](http://infocenter.arm.com/help/index.jsp?topic=/com.arm.doc.dht0002a/BABIIFHA.html).

Γενικά, επειδή οι εντολές SIMD είναι στην ουσία assembly γραμμένη σε κάποια γλώσσα υψηλού επιπέδου, είναι άπειρες. Υπάρχουν πάρα
πολλές λεπτομέρειες που δε θα αναλύσω εδώ. θα αναφερθώ μόνο στα σημαντικά κομμάτια αυτής της υλοποίησης. Για περισσότερες πληροφορίες
μπορείτε να δείτε τα λινκ παραπάνω και επίσης: <br/>
[Introduction to Intel AVX](https://software.intel.com/en-us/articles/introduction-to-intel-advanced-vector-extensions),<br/>
[Intel Intrinsics Guide](https://software.intel.com/sites/landingpage/IntrinsicsGuide/) <br/>
και το όχι άμεσα σχετικό αλλά απαραίτητο για οτιδήποτε έχει να κάνει με low-level: <br/>
[Intel Software Developer Manual](https://software.intel.com/en-us/articles/intel-sdm) <br/>

Εν συντομία, το AVX μας παρέχει καταχωρητές των 256 bit (8 words) και τις εξής δυνατότητες: <br/>
 * ```__m256 x;```: Ορισμός μεταβλητών που αντιστοιχούν σε AVX καταχωρητές.
 * ```_mm256_set1_ps(float a)```: Ανάθεση σε όλες τις θέσεις ενός καταχωρήτη (αυτού στον οποίο επιστρέφουμε) την τιμή a.
 * ```_mm256_setzero_ps()```: Ανάθεση της μηδενικής τιμής σε έναν καταχωρητή (σ' αυτόν που επιστρέφουμε).
 * ```_mm256_loadu_ps(float const *memaddr)```: Unaligned φόρτωση 8 floats από την θέση memaddr στον καταχωρητή στον οποίο επιστρέφουμε.
 * ```_mm256_mul_ps(__m256 a, __m256 b)```: Πολλαπλασιασμός 2 καταχωρητών (κάθετα) και επιστροφή του αποτελέσματος.
 * ```_mm256_add_ps(__m256 a, __m256 b)```: Πρόσθεση 2 καταχωρητών (κάθετα) και επιστροφή του αποτελέσματος.
 * ```_mm256_store_ps(float *memaddr, __m256 a)```: Aligned Αποθήκευση των τιμών του καταχωηρητή a σε συνεχόμενες θέσεις μνήμης.
 * ```_mm256_storeu_ps(float *memaddr, __m256 a)```: Unaligned Αποθήκευση των τιμών του καταχωηρητή a σε συνεχόμενες θέσεις μνήμης ξεκινώντας από την θέση memaddr.
 
Υπάρχουν κάποιες σημαντικές λεπτομέρειες για τη χρήση του AVX. Η πρώτη σημαντική λεπτομέρεια είναι ότι τα δεδομένα είναι floats (1 τιμή χρώματος = 1 float) ενώ στην πραγματικότητα χωράει απλά σε ένα byte. Αυτό γιατί οι επεκτάσεις είναι ιδιαίτερα αποτελεσματικές και εύχρηστες στην χρήση float δεδομένων. Να σημειωθεί ότι φυσικά αυτό σημαίνει ότι χρησιμοποιούμε την τετραπλάσια μνήμη. 
Επίσης, στη φόρτωση και αποθήκευση τιμών, έχει σημασία αν η θέση μνήμης
θα είναι aligned (με κάποια τιμή) ή unaligned. Μία θέση μνήμης memaddr είναι aligned με κάποια τιμή x όταν memaddr % x == 0, δηλαδή όταν η memaddr είναι πολλαπλάσιό της. <br/>
Στην περίπτωση που είναι aligned (και μπορεί να προβλευθεί οπότε και χρησιμοποιούμε την ανάλογη εντολή), τότε έχουμε performance benefit. Στο AVX, οι θέσεις μνήμης θεωρούνται aligned όταν είναι πολλαπλάσια του 32. Γι' αυτό το λόγο υπάρχουν ανάλογες εντολές προς
τον compiler (σε περίπτωση μεταβλητών στη στοίβα και ανάλογα με τον compiler) ή προς το OS (σε περίπτωση δέσμευσης μνήμης στο heap και ανάλογα με το OS). <br/>
Γενικά, λόγω του performance benefit προσπαθούμε να το επιτύχουμε όποτε είναι εφικτό. Για παράδειγμα στη μονοδιάστατη συνέλιξη, θα μπορούσαμε να έχουμε κάθε γραμμή αποθηκευμένη 4 φορές στη μνήμη. Η αρχή της κάθε μίας θα ήταν aligned και έτσι θα είχαμε _και_ aligned loads, με το ανάλογο memory cost βέβαια.
Θεωρώ πως οι υπόλοιπες λεπτομέρειες του κώδικα μπορούν να γίνουν αντιληπτές απλά διαβάζοντάς τον.
